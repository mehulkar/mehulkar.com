---
title: nani
date: 2016-12-26
categories: personal
---

Shaam hui, tere kaam ki  
Teri manzil aa gayi  
Nuks tere gum gaye  
Dard tere tham gaye  
Raat teri aa gayi  

Muskurahat chhod gayi  
Barso ke karmon mein tu  
Dheere dheere pyaar se jo  
Waqt se bhi lad gayi  

Usne jo rastaa dikhaya  
Uspe has ke chal gayi  
Kaanto ko bhi pyaar de kar  
Mishri ki mitthaas di  

Humse door ho sahi  
Aaj bicchdon se tu mil  
Aas teri hum jalaayen  
Tera Nagma hum sunaayein  
Teri seva bas hui  
_
