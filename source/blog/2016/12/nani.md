---
title: nani
date: 2016-12-26
tags: poetry
---

Shaam hui, tere kaam ki<br/>
Teri manzil aa gayi<br/>
Nuks tere gum gaye<br/>
Dard tere tham gaye<br/>
Raat teri aa gayi<br/>

Muskurahat chhod gayi<br/>
Barso ke karmon mein tu<br/>
Dheere dheere pyaar se jo<br/>
Waqt se bhi lad gayi<br/>

Usne jo rastaa dikhaya<br/>
Uspe has ke chal gayi<br/>
Kaanto ko bhi pyaar de kar<br/>
Mishri ki mitthaas di<br/>

Humse door ho sahi<br/>
Aaj bicchdon se tu mil<br/>
Aas teri hum jalaayen<br/>
Tera nagma hum sunaayein<br/>
Teri seva bas hui.<br/>

---

_Extended on 12/26/2017_

Ek pal ke baad bhi tu<br />
Hum mein shaamil hai kahin<br />
Betiyon ki saadgi mein<br />
Shayad jaise phas gayi<br />

Chaahe to tu rok le<br />
Duniya se taaluk sabhi<br />
Duniya tujh se rus na paaye<br />
Sau peedhi tak tu hai yahin.<br />
